---
layout: page
title: Apwopo de mwen
---

### Mwen

Alo, mwen se `Hantz (errpell)`. Mwen se yon etidyan nan Jeni Enfòmatik nan 
[UdeS](https://www.usherbrooke.ca/about/). Mwen soti Ayiti epi kounya map viv Monreyal.

Mwen konsidere pwogramasyon kòm zouti prensipal mwen ka itilize nan moman an poum reyalize
lide mwen yo. Mwen fè devlopman lojisyèl nan plizyè langaj.

Mwen itilize C++, Python avèk Java poum konkretize lidem yo. Mwen enterese nan langaj ki
apwoche pwogramasyon avèk yon nouvèl pèspketiv. Pami langaj sa yo genyen D-lang, Perl avèk
Lisp yo.

Mwen alèz sou yon anviwonnman Unix. Mwen prefere itilize Lunix sou odinatè prensipal mwen
an. Mwen alèz avèk zouti devlopman lojisyèl  byen etabli tankou Git avèk Bash. Mwen pi
renmen travay sou platfòm ki ouvè epi m sousye de Lojisyèl Gratis Lib e Sous Ouvè. 

Mwen patisipe nan Game-jam avèk Hackathon lèm kapab, Sinon mwen pase tan lib mwen ap
kreye oubyen amelyore zouti mwen trouve itil yo. Mwen ouvè a ede nan devlòman nouvo
zouti.

Mwen se yon gwo lektè. Mwen konsome medya nan plizyè estil ak peryòd. Jis pou site kèk
green, travay Jacques Roumain, Rohinton Mistry, avèk Denis Villeneuve makem.

Mwen eseye ekri tou. Mwen genyen kèk tèks fiksyon ki pako pibliye. Mwen konsève analiz avèk 
kòmantè mwen fè sou diferan sijè alekri. Mwen renmen bloge sou teknoloji mwen twouve eksitan
tou. Map kontinye pibliye kèk nan tèks sa yo la.

Mwen dekri tèt mwen kòm yon Maksis. Maksis ofri metòd ki pi konplè pou analize epi rezoud 
pwoblèm nap fè fas jounen jodia.

Popilasyon vilnerab sou planèt la se sa ki plis enpòtan pou mwen. Amelyore vi yo se premye
aspè nan pwojè lavim. Map itilize mwayen teknik e sosyal poum kreye chanjman sou plizyè 
fwon, prensipalman nan amelyorasyon entèfas entèraksyon moun-machin, avèk aksesibilite,
transparans avèk re-itilizayon konesans.

Mwen disponib pou diskite nenpòt sijè pa imèl. La se kotem radote epi pretann mwen
konnen bagay. Welcome to my Ted Talk.

### Kontak

- Gitlab: [Hantz V](https://gitlab.com/hantz)
- GitHub: [nhatzHK](https://github.com/nhatzHK)
- Twitter: [errpell](https://twitter.com/HantzKali)
- Linkedin: [Hantz](https://www.linkedin.com/in/hantzv/)
- email: vhantz at pm dot me
- gpg: [8F2A0A7E](http://keys.gnupg.net/pks/lookup?op=vindex&fingerprint=on&search=0x29CA00168F2A047E)
